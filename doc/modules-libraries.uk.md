# Модулі: бібліотеки

Бібліотеки - це npm-пакети, які містять код, націлений на перевикористання. Навіть якщо перевикористання не є вашим пріоритетом, бібліотеки мають сенс для розділення відповідальності та інкапсуляції складної логіки.

Бібліотеки мають наступну структуру:

```
.
├── doc
│   ├── documentation.uk.md
│   └── documentation.en.md
├── src
│   ├── some.ts
│   └── index.ts
├── test
│   └── some.test.ts
├── LICENSE
├── README.md
└── package.json
```

Каталог `doc` - це опціональна документація, що складається з набору `.md`-файлів з суфіксом мови.

Каталог `src` містить реалізацію пакету, представлену пласким списком `.ts`-модулів. Там же має знаходитись `index.ts` та інші точки входу.

Каталог `test` містить набір файлів-*сюїт*. Сюїта - це модуль із суфіксом `.test` у назві, всередині якого за допомогою фреймворку тестування (у Verba використовується Viter) оголошується однойменна група тестів. Тести бажано робити інтеграційними, тому їхня структура не має відповідати структурі вихідних кодів.
